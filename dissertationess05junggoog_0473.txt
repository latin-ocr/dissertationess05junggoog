Causae praeparantes defectionem Protestantium. 467

cacitas mentes eorum alienat. . . . Caeterum in tanta et
tam nobili civitate multa enormia sunt3 die noctuque rixae
ad modum praelii geruntur: nunc artifices adversus studen-
te8‚ nunc curiales in artifices, nunc isti opifices adversus
alios arma sumunt. Raro celebritas absque homicidio per-
agitur. Frequentes caedes committuntur. Ubi rixa est,
non sunt qui dividant contendentes, Neque magistratuS,
nec princeps custodiam (ut par esset) ad mala adhibent.
Vinum domi vendere nihil existimationi officit. Omnes fere
cives vinarias tabernas colunt, stubas calefaciunt, coqui·
nam instruunt, bibulos et meretrices accersunt, hisque cibi
aliquid cocti gratis praebent, ut amplius bibant, sed mino·
rem mensuram dant. Plebs ventri dedita, vorax, quidquid
hebdomada manu quaesivit, id festo die totum absumit:
lacerum et incompositum vulgus. Meretricum maximus nu-
merus3 raro mulier est uno contenta viro. Nobiles ubi ad
cives veniunt uxores eorum ad colloquium secretum tra-
hunt, viri allato vino domo abeunt ceduntque nobilibus.
Plurimaeque puellae patribus insciis viros sibi delegunt. Vi-
duae intra tempora luctus ex arbitrio suo nubunt. Pauci
in civitate sunt, quorum proavos vicinia novit, rarae fa-
miliae vetustae, advenae et inquilini omnes. Mercatores
divites senio confecti puellas in matrimonium ducunt, eas-
que brevi dimittunt viduas; illae inter familiares domesti-
coS, cum quibus saepe consuetudinem adulterii habuerunt,
juvenes viros accipiunt3 ita qui heri pauper, hodie dives
invenitur. Contra quoque hi superviventes, uxores alias ac·
cipiunt, resque per circulum ducitur. Raro filius patri suc·
cedit. . . . Captatores haereditatum multi, qui senibus blan-
dientes scribi haeredes sese curant. Aiunt et mulieres esse
admodum multas, quae viros graves uxoribus veneno aufe-
runt. Constat , a nobilibus saepe caesos esse cives, qui
uxores suas verbo terruerunt, quibus amatores in curia fue·
runt. . . . Excommunicationes tantum timent, quantum in-
famant, aut damno temporali sunt. . . . Ad haec festa pa-
rum religiose colunt“ etc. Similis fere videtur rerum status
fuisse in aliis civitatibuS‚ ita ut lepor quidam et levitas mo·
rum apud multos inveniretur.

