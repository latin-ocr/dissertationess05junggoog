264 XXXIII. De magno Occidentis schismate.

cum fervore auctoritatem suam firmare studeret, et Obedien-
tiam sibi subjectam etiam magis magisque dilataret, haud
tamen animo laeto exoptata potuit perfrui dignitate, sed con-
tinuis pressus est difficultatibus». Ut reges et principes sibi
addictos retineret, servitute quadam ipsis in omnibus obsequi
coactus est, utque cardinalibus suis triginta sex, reliquisque
praelatis necessarios procuraret proventus, et ad bella in Ita·
lia meridionali gerenda subsidia posset largiri, omni quo po-
tuit modo pecuniae ipsi erant corrogandae.

30. Tristissimum rerum statum fusius describere longum
esset3 sufficit audire ea, quae scribuntur a duobus auctoribus
coaevis, ipsius Clementis Obedientiae addictis, quorum alter
est Nicolaus a Clemangis, alter vero monachus S. Dionysii,
qui chronicum illius temporis exaravit. „Quid, ait prior,

ν Clemente nostro quoad vixit miserabilius, qui ita se servum

servorum Gallicis principibus adjecerat, ut eas ferret injurias
et contumelias, quae sibi quotidie ab aulicis inferebantur,

{quas vix deceret in vilissimum mancipium dici3 cedebat ille

furori, cedebat tempori, cedebat flagitantium importunitati,
fingebat, dissimulabat, largiter promittebat, diem ex die du-
cebat‚ his beneficia dabat, illis verba. Omnibus quos aut
ars assentoria aut ludicra in curiis acceptos fecerat, summ-=
opere placere studebat, eosque beneficiis promereri, quo ta·
lium patrocinio dominorum gratiam et favorem assequere·
tur. . . . His itaque et juvenibus nitidis et elegantibus, quo-
rum maxime consortio gaudebat, singulos fere vacantes episco-
patus caeterasque praecipuas dignitates impendebat. Denique
ut principum benevolentiam facilius assequeretur, assecutam
foveret, fotamque conservaret, conservatam amplificaret, plu-
rima ultro donaria atque xenia illis dabat, quascumque super
clerum exactiones petere voluissent annuebat ultro, saepius
etiam ingerebat. Sicque omnem clerum saecularium magi-
stratuum dispositioni ita subjiciebat, ut Papa magis quilibet
eorum, Papa quam ipse putaretur. In hac tristissima servi·
tute non dico praesidentia, tria (vel supra) temporum lustra
cum incredibili Ecclesiae attritione consumpserunt.“ 1)

 

¹) De corrupto Ecclesiae statu, c. 27.

