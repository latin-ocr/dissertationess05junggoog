Interventus in res Florentinorum. 37

Italiam veniret invitavit. Sperabat Pontifex, ope ipsius
posse pacem restitui, Ecclesiae territoria defendi, Siciliam
recuperari, belluni sacrum promoveri, Imperium Constantino-
politanum restitui. Venit igitur Carolus modico cum exer·
citu in Italiam, atque a Bonifatio Anagniae honorifice exce-
ptus est. Creavit' illum imprimis copiarum pontificiarum du-
cem, ut non modo perduelles Ecclesiae in ecclesiastico prin-
cipatu debellaret, verum eos qui ipsius Ecclesiae fidissimos
oppugnarent everteret. Auxit etiam Carolum ex sacri Sena·
tus consilio in ea Etruriae parte quae Imperio obnoxia erat,
Paciarii jam ante a Clemente IV. instituta dignitate, ut eam
provinciam Alborum et Nigrorum, qui Gibellinis et Guelfis
permixti erant, factionibus laceratam pacaret.

39. Carolus igitur qua Paciarius anno 1301 Florentiae
versatus est, sed spem Bonifatii omnino fefellit. Omnia enim
fecit arbitraria, imprudenter, violenter, ita ut concordiam non
restauraret, sed dominationem factionis Nigrorum unice pro·
moveret. Hi igitur Albos seu Gibellinos vehementissime vexa-
verunt, ac postremo sexcentos nobiles Florentinos ex civitate
ejecerunt. Isti in varias Italiae regiones dispersi, lamenta-
tionibus et clamoribus ,suis omnia repleverunt, maxime vero
Bonifatium ut malorum auctorem dilacerarunt. Eminebat
inter exules illos dignitate et ingenio Dantes Alighieri. Jam
antea caput fuerat legationis Alborum ad Bonifatium missae,
tunc vero cum caeteris ejectuS, exsul a patria per totam vi·
tam suam variis in civitatibus degere coactus est. Facile
vides, unde factum sit, ut tanta iracundia Dantes Bonifatium
prosequatur. Omnia quae per falsos rumores de ipso sparge·
bantur vir iratus libenter accepit, cum simoniacis illum in
lnferno collocavit, nullamque dimittit occasionem ad gesta·
ejus damnanda. Ista igitur multum contribuerunt, ut ca·
lumniae et convicia injusta in Pontificem plurimorum ani-
mis inhaererent. -—- Sed jam veniamus ad ultimum confli-
ctum, quem cum Philippo Pulchro Bonifatius iterum habuit.

