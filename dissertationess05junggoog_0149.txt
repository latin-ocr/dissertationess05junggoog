Templariorum reatus, 143

tali -Aratione pro faciliori pronuntiatione corrumpere soleat,¹)
rudiores Templarii servientes Muhamedanorum pseudo-pro·
phetam, quem in summa veneratione apud ipsos inveniebant,
eorum Baphometum probabiliter appellavere. Dein vero po-
tuit illud nomen generatim objecto cultus superstitiosi appli-
cari, ita ut idolum, amuletum vel symbolum, quod Templarii
aliqui venerarentur, eorum Baphometus diceretur.

57. Quomodo autem ingredientes ad it‘npios ritus dolo,
vi, persuasione adducerentur, ex processu satis clarescit, ac
depositiones hac in re characterem prae se ferunt sinceri-
tatis. Si praevidebatur, aliquem adduci ad ejusmodi ritum
non posse, probabiliter eum omittebant. Jam maximus erat
abusus apud Templari08‚ quod sine ullo novitiatu statim pro
professis habebantur. Caeterum non debent comparari illi,
qui nostro tempore ex vocatione et pietate religionem ingre·
diuntur, cum iis, qui illo tempore Ordinem Templi intrabant.
Maxima ex parte erant illiterati et rudes moribus3 quumque
in ipso Ordine tantum bis vel ter per annum poenitentiae
et eucharistiae sacramenta susciperentur, haud frequenter
antea eos Sacramenta adiisse, merito conjicimus. Tales autem
facilius ad ritus impios peragendos adduci poterant.

58. Superest, ut pauca dicamus de narratione satis vul· J. Monoi
gata, qua refertur, J acobum Molaeum Ordinis Templariorum 'mm‘
Magistrum, quum ultimo rogi supplicio afficeretur, allocu-
tione ad populum habita contestatum esse, se antea non nisi
tormentis coactum variis criminibus Ordinem infamasse, modo
vero testari ejus innocentiam et integritatem. Dein ipsum
citasse Clementem V. Pontificem et Philippum regem ad tri—
bunal divinum Christi, illum quidem intra dies quadraginta,
hunc vero intra annum. Quum vero Pontifex et rex revera
brevi post morte abriperentur, vindictam divinam in testimo-
nium innocentiae Templariorum ex eventibus agnitam fuisse. —
Ejusmodi relatio· apud auctores coaevos non invenitur. Sup-
plicio Magistri Templariorum multitudinem adfuisse, eumque

 

1) Ita apud Italos audies nomen „Rafaello“ corruptum a vulgu in
„Waffabello“. — Litterae autem M in B, et litterae H in F persaepe
fit apud rudes mutatio. Cfr. Giraud‚ Ophitae pp. 281 sqq.

Jungmann, Dissertationes. Tem. VI. 10

