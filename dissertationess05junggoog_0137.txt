Depositiones Tem plariorum. 131

illa erant de punctis ordinis et ipse fecerat hoc (abnega-
tionem) non corde sed ore tantum, non multum peccave·
rat, ideoque non imponebat ei poenitentiam graviorem. Di·
xit etiam, -quod ipse fuit de praedictis erroribus confessus
cuidam fratri Minori conventuali Lingonensi, qui audita con·
fessione noluit eum absolvere, sed dixit, quod de tali facto
adiret Papam. Dixit etiam dictus testis, quod praeceptor
dictae domus de Val de Tors habuit bona sua mobilia et
immobilia usque ad valorem quingentarum librarum Turo-
nensium, et propter hoc induxerunt eum, ut intraret reli-
gionem eorum.“ 1) Omnino improbabile est, ejusmodi de-
positionem esse confictam. Caeterum vero omnia in eadem
optime cohaerent, et ostendunt, quot abusus in Ordine Tem-
pli viguerint. Adverte etiam, fratrem illum Laurentium Pa-
risiis combustum non fuisse innocentem. Hic est (quan-
tum recordor) unicus casus, in quo frater ex Ordine Mino·
rum denegat absolutionem, et remittit ad Papam, atque etiam
haec circumstantia cum tota rerum serie apprime cohaeret.
Agebatur de religioso uxorato , qui fecit votum solemne ca·
stitatis ac non habitandi cum muliere, ea cum intentione
ut retineret uxorem suam, uti receptor ei permiserat. Erat
profecto casus valde perplexus.

48. Ex his omnibus igitur colligitur, revera gravissima
fuisse motiva ad Ordinem Templi supprimendum. Caete-
rum animadvertendum est, jam praecedentibus temporibus
huic ordini non pauca objecta fuisse. Jam Joannes presby-
ter Herbipolensis, qui a. 1164 terram sanctam visitavit, lau-
dat quidem Templariorum fortitudinem et liberalitatem in
pauperes, addit vero: „Sed hi, nescio qno infortuniO, sive
ex falso, sive ex vero quoad famae relationem aspersi sunt
perfidiae dolo; quod tamen manifeste probatum est per fa-
ctum illud apud Damascum cum rege Conrado.“²) Tem-
plariorum scilicet dolis tribuebatur, quod a. 1149 Damasci
obsidio felicem exitum non habuerit. — Praesertim Guliel-

 

1> Preces etc. I. p. 591.
2) Tobler, Descriptiones Terrae sanctae, p. 1303 ap. Prutz, Geheim·
lehre des Tempelherren·Ordens, p. 15. n. 2.

Templarii
jam dudum
suspecti.

