De condemnatione Hussii. 325

reticorum esse comburendos, sed etiam satis clare impugnat
auctoritatem Traditionis, haud alium, asserens, esse haere-
ticum, nisi qui sacrae Scripturae contradicit. Alio opusculo,
Actus pro defensione Wiclefi, hujus haeretici libros defendit3
ejusque defensionem pariter suscepit opusculo, Defensio quo-
rumdam articulorum J. Wiclefi'. In scriptis porro De ab·
latione temporalium a clericis ac De decimis ostendere nisus
est, laicos posse clericis subtrahere decimaS, atque ad hoc
teneri, si illi iisdem abutantur. propositionem quoque Wi-
clefi ibidem defendit, peccatorem nec ecclesiasticum nec civi·
lem superiorem esse posse.

48. Sbinco archiepiscopus quum pericula videret cre-
scere, profectus est ad Sigismundum Hungariae regem, ut
ejus peteret auxilium, ibique mense Septembri anno 1411
obiit. Ei successit Albicus senex, sub quo Hussius etiam
audacius conatus suos prosecutus est. Quum eo tempore
Pragae Bulla Crucis publicaretur, quam Joannes XXIII.
pro bello contra Ladislaum regem Neapolis gerendo emise-
rat, eam Hussius sermonibus impugnavit et editis scriptis
De indulqentiis et Contra bullam Papae. Tumultus Pragae
exorti sunt, magnisque conviciis Pontifex fuit affectus. Qua
occasione a magistratu Pragensi ex tumultuantibus tres ho·
mines plebeji, prae caeteris rei, carceri addicti et capite
pleti sunt. Hi in sacello Bethlehemitico sepulti, ac tam-
quam martyres ab Hussio sermone habito celebrati sunt.
Eo tempore professores Bohemi Universitatis Pragensis etiam
se omnino ab Hussio separarunt, ejusque erroribus se ve-
hementer opposuerunt. Joannes XXIII., condemnatis anno
1412 in Romana synodo Wiclefl libris, Hussium Romam
venire jussit ad dicendam causam3 hic vero ob varios prae·
textus Romanum iter declinavit, suique loco procuratores
misit, qui ipsius causam agerent. Joannes dein per Cardi-
nalem S. Angeli concionandi sacrisque operandi munere Hus-
sium interdixit, et interdictum pronuntiavit in loca in qui-
bus iste versaretur. Quum vero parochi Pragenses ejusmodi
interdictum, Hussio Pragae praesente, servarent et ab offi-
ciis sacris cessarent, Hussius magnates contra hoc interdi-

Turbas ex·
citat.

