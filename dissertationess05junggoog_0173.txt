Gregorius XI. 167

ad illa quae animae suae salutem concernere poterant tota-
liter se convertit. . . . Tandem vero post multa bona et vir-
tuosa opera in Domino requievit die 19⁰ Decembris anno
Domini MOCC'LXXI pontificatus sui anno non0, fuitque se-
pultus in ecclesia majori Avenionensi, demum transferendus
ad monasterium S. Victor-is Massiliensis, ubi vivens suam
perpetuam eleqerat sepulturam, maqnis et stupendis miracu-
lis coruscando ¹) Inter Beatos hic Pontifex colitur.

20. Gregorius XI (anno 1371—1378), natione Aqui·
tanicuS, de loco de Malomonte dioecesis Lemovicensis oriun-
duS, post Urbanum V. fuit Avenione electus in Papam die
penultima mensis Decembris anno Domini 1371, et die 4·
mensis J anuarii subsequentis presbyter ordinatus , in cra-
stinum vero consecratus et coronatus. Prius vocabatur
Petrus Rogerii, ac nepos ex fratre erat Clementis VI., qui
ipsum anno 1348, vix octodecim annorum, Cardinalem dia-
conum creaverat. Doctrina tamen et pietate postea valde
excelluit, et quum esset humilis, modestus, circumspectus,
et liberalis, ac aliis multis virtutibus dotatus, omnes tam
saeculares principes quam praelati et alii quicumque ad
ipsum recursum habentes eum piissime dilexerunt.²) A Car-
dinalibus in Pontificem electus difficillime ad consensum
potuit inclinari, sed tandem cum omni humilitate divinae
et ipsorum se supposuit voluntati. Hic Pontifex inde ab
initio haud infelici successu concordiae ac paci inter prin-
cipes christianos restaurandae et conservandae adlaboravit,

 

ac sollicite etiam plura fecit, ad dogmata catholica tu-
enda , abusus exstirpandos et tuendam disciplinam. Novis
turbis eo tempore Italia concussa est, maxime eo quod
Florentini contra sanctam Sedem rebellarent aliasque etiam
civitates ad rebellandum inducerent. Gregorius tum censu—
ris tum armis fortiter Ecclesiae jura et territoria defendit,
ac postremo statuit ipse in Italiam proficisci et Romani
reverti. Quum ejusmodi reditus Gregorii, eventus fuerit

 

1) Ibid. p. 398.
²) Balut. Vita prima Gregorii XI. p. 426.

