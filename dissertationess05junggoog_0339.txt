De condemnatione Hussii. ⁷ 333

acerrimas ad Concilium dirigerent litteras, nihil de violata
fide dicunt. Sigismundo non exprobrabant, quod salvum con·
ductum violasset, sed quod infensum se Hussio ostendisset.

59. Ipse Joannes Hus, quum Praga Constantiam profi-
cisceretur, declaraverat, se paratum esse poenam haeretici
subire si convictus fuerit, ac talionis poenam pro accusatori-
bus postulaverat3 coram Cardinalibus vero dixerat, se omnem
haeresim odio habere, et si error ipsi ostendatur, se obsequi
velle et poenitentiam agere. Eo ipso agnoscebat, etiam se
puniri posse si pertinax esset. Postea tamen praetendit
(ep. 54), sigismundum ei promisisse, ut salvus ad Bohemiam
rediret. Et in alia epistola (34) contendit, Sigismundum de-
buisse dicere: „Ego dedi ei salvum conductum. Si ergo ipse
non vult pati decisionem Concilii, ego eum remittam regi
Bohemiae cum sententia vestra et attestationibus, ut ipse
cum suo clero ipsum dijudicet.“ Praetendit etiam, Sigismun-
dum per amicos eum certiorem reddidisse de audientia coram
Concilio habenda, „et si me non submitterem jndicio, quod
vellet me salvum dirigere vice versa.“ Petrus de Mladeno-
wicz quoque innuit, promissum fuisse Hussio, ut . . . e con-
verso redire ad Bohemiam possit, atque in epistola nobilium
d. d. 8⁰ Maji a. 1415, hi conqueruntur de incarceratione
Hussii, advertenteS, omnia resarciri posse, dummodo Impera-
tor curam habeat, ut Hus libere in Bohemiam redire pos-
sit. — Sed ejusmodi effata nihil aliud sunt, nisi repetitio
eorum, quae Hussius ipse dicebat in suis epistolis. Haec
autem non censenda sunt vera esse. Etenim non conveniunt
cum aliis Hussii dictis et factis, quibus satis ostendit, se non
ignorasse, quod, si a Concilio reus inveniretur, etiam poenae
addici posset. 1) Sigismundus porro ejusmodi promissionem,
quod etiamsi· reus inveniretur, et se submittere nollet, in
Bohemiam rediret, facere non poterat, quum omnibus ‘juris
dispositionibus repugnaret. Jure enim cautum erat, ne quis
haereticum protegerem Concilium supremum erat tribunal, et

¹) Ad summum conjici posset, ex vagis quibusdam Sigismundi effa·
tis obiter dictis, asseclas Hussii talia collegisse et magistro ut promis·
siones sigismundi repraesentasse.

Hussii
fluctuatio.

