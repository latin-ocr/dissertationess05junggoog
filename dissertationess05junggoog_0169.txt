Benedictus XII. et Clemens VI. 163

rediret3 sed respondit Pontifex, se id quidem habere in
votis, at moram suam in transalpinis regionibus necessariam
esse conciliandis Galliae et Angliae regibus. Concordiam
tamen inter ipsos restituere haud potuit. — Nicolaum Rieu-
zum, qui infimo loco natus sed ingenio et eloquentia prae·
ditus, a populo Romano tribunus creatus fuerat, primum
quidem confirmavit3 sed mox hominem superbissimum, ty-
rannice dignitate qua fungebatur abutentem, opera Cardina·
lis Bertrandi legati sui dejecit atque fugavit. A Joanna
Neapolis regina et Provinciae comitissa urbem Avenionen- Sl
sem emit, magnificumque palatium, quod Benedictus XII.
aedificare inceperat, complevit, simulque varii Cardinales
splendidis habitationibus civitatem exornarunt. Tempore im-
manis pestis, quae per plures annos varias orbis regiones
depopulata est, praeclara pietatis dedit specimina3 Judaeos‚
qui a plebe ignara accusabantur, quod fontium et puteo-
rum aquam veneno infectam reddidissent, contra multitu-
dinum furorem protexit, flagellantium superstitiosam sectam
repressit atque damnavit. Jubilaeum petentibus Romanis
ob vitae humanae brevitatem ad annum quemque quinqua-
gesimum extendit per Bullam Uniqenitus; unde etiam anno
1350 ingenti fidelium affluentium frequentia Romae illud
Jubilaeum peractum est.

17. Sollicite Clemens VI. Ecclesiam gubernavit, faustus-
que fuit in plurimis negotiis· Quae vero propter humanam
fragilitatem in eo minus laude digna fuerint, Auctor vitae
primae Clementis apud Balutium hisce notat: Suos fra-
tres, nepotes, consanguineos, propinquos, compatriotas et ser·
vitores valde dilexit. Plurimos namque ex eis, qui tempore
suae promotionis erant in statu ecclesiastico, aut demum
esse voluerunt, in altis et maynis praelaturis et diynitatibus
sublimavit, multos vero inferioribus beneficiis fere ubique
terrarum existentibus collocavit. Et quamquam inter eos
multi fuerint idonei et sufficientes, quia tamen quandoque
ipsos praetulit caeteris maqis aut aeque sufficientibus, alios
vero sic passim et indistincte et quasi ubique collocavit, for-
tassis aliquid ultra debitum ei caro et sanquis sibi reve·
lasse censentur. De laicis et praesertim de domo sua paterna

