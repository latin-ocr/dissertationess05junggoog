J oannes XXII. 159

ficam. Dicit enim in sua declaratione exponens intentionem
quam circa ista habet et habuit, se fateri et credere animas
sanctas videre Deum facie ad faciem. Pariter in diplomate
Canonisationis S. Ludovici Tolosani Pontifex ait: Tandem
gloriosam resolutus in mortem, qui hic vivus ambulavit in
innocentia , ad contemplandum in qaudio facie revelata est
inqressus’. Et Parisiis Frater ille O. P.‚ qui ipse existima-
bat, differri visionem beatificam, declarat, Pontificem haud
tenere illam doctrinam. Nihilominus plures ei hanc doctri·
nam adscripserunt; alii saltem existimarunt, eum propendere
in istam sententiam. N ec tamen censendum est, minus sin·
ceram fuisse declarationem Pontificis et illam assertionem,
sed res apte explicari potest his observationibus. Praeter
quaestionem, utrum beatis animabus statim visio Dei con·
cedatur, an vero differatur usque ad diem judicii, alia est
quaestio de majore perfectione hujus visionis et augmento
beatitudinis post resurrectionem corporum. Atque inter anti·
quos fuerunt qui existimaverunt cum S. Augustin0‚ S. Bona·
ventura et Richardo a S. Victore, intensive illam visionem
perfectiorem fore , ac majorem beatitudinem resumpto cor-
pore, eo quod status animae separatae praepediat aliquate.
nus a perfecta beatitudine. Alii cum S. 'I'homa tenebant,
intensive illam visionem ac beatitudinem haud fore majo-
rem.¹) Priori sententiae favebant plures quoque Doctorum
Parisiensium, quos rex Philippus consuluit. Verum est, scri-
bit Continuator N angii, quod aliqui dixerunt, quod ista visio
in die judicii perfectior erit, et cum istis praedictus Mini-
ster non sponte sed quasi coactus concordatas est. Eidem
opinioni favisse Joannem XXII. conjici potest ex eo, quod
in sua fidei declaratione dicit: Vident Deum ac divinam es-
sentiam facie ad faciem, in quantum status et conditio pa-
titur animae separatae. — Praeterea Pontifex, quum quae·
stio de visione beatifica nondum per solemnem aliquam Ec-
clesiae declarationem definita esset, permittebat theologis, qui
differri hanc visionem censebant, suam opinionem proponere
et argumenta proferre. Imo et ipse varia argumenta, ut res

 

¹) Vide Tract. nostrum de Novissimis, n. 170.
Jungmann, DissertationeS. Tom. VI. 11

Joan—
nis XXII.
sententia.

