298 XXXIV. De Concilio Constantiensi.

adhaeserit J oanni ac dein etiam superioritatem Ooncilii supra
Pontificem declaraverit, tamen non plenam hac de re fidu·
ciam habuisse. Propterea admiserunt solemnem illam con·
vocationem Concilii per Gregorium‚ ac dein ejus abdicationem.
Quum vero existimemus, revera Gregorium semper verum
fuisse Pontificem, nostra sententia nonnisi per illam Gregorii
convocationem Synodus Constantiensis characterem legitimi
Concilii oecumenici acquisivit, ac Gregorii voluntaria abdi-
catio viam componendi schismatis aperuit.
ὥοῗξζξίῌ 15. Varii interea facti sunt conatuS‚ ut etiam Bene·
gesta. dictus XIII. ad cessionem iisdem uti Gregorius conditioni-
bus faciendam adduceretur, ipseque Imperator Sigismundus
111 Galliam et Hispaniam profectus est, ut negotium istud
> p ad exoptatum perduceret finem. Sed spes fuit inanis. Be-
nedictus enim initio alias finiendi schismatis vias proposuit,
ac postremo aufugit cum paucis Cardinalibus in castellum
munitum Peniscola‚ quod familiae ipsius proprium fuisse
videtur. Quum ibi iterum urgeretur, ut dignitatem abdi·
caret, protestationem emisit contra Concilium Constantiense,
„ac minatus est, se omnes principes ab Obedientia sua rece-
dentes depositione puniturum esse. Sed reges Arragoniae‚
Castiliae et Navarrae aliique brevi post ejus Obedientiam
reliquerunt, et die 130 Decembris a. 1415 cum Sigismundo ⁷
Narbonnae tractatum fecerunt, quo promiserunt, se ad Con-
cilium Constantiense conventuros et cum reliquis unionem
inituros esse. Id revera altero anno 1416 praestiterunt.
Sessione vero trigesima septima, die 26⁰ Julii a. 1417, Be-
nedictus XIII. jam saepius monitus atque ab omnibus po-
pulis ac principibus christianis derelictus, tanquam schisma·
)< tis fautor et haereticus pontificatu depositus et Ecclesiae
communione privatus est. Sententia in eum lata haec ha·
bet: Sancta Synodus decernit, Petrum de Luna, Benedi-
ctum XIII. nuncupatum, fuisse et esse perjurum, univer-
salis Ecclesiae scandalizatorem , fautorem et nutritorem schi-
smatis, . . . pacis et unionis ejusdem Ecclesiae impeditorem
et perturbatorem schismaticum et haereticum ac a side de-
vium, . . . ac omni titulo, qradu, honore et diqnitate se
reddidisse indiyn.vim, a Deo ejectum et praecisum, et omni

