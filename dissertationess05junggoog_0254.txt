248 XXXIII. De magno Occidentis schismate.

elegit in continenti.“ — Narratur dein, Cardinales haud vo—
luisse statim publicare electionem, tum quod timerent, ne
electo nonduin in Vaticano praesenti mali quid fieret eo quod
non esset Romanus, tum quod vasa quaedam argentea· et alia
in Conclavi existentia asportare desiderarent, ne juxta abusum
temporis a Romanis raperentur. Factum vero est, (forte
quum vasa illa efferrentur), ut rumor in populo spargeretur,
electionem jam esse factam, indeque tumultus exortus est.
Quum clamoribus postularent, ut quis esset electus edicere—
tur, missus fuit ad custodiam Conclavis episcopus Massilien-
sis, qui locum tenebat camerarii, isque lingua sua vulgari
dixit: Allez a SaintPierre. Inde multi intellexerunt, Oar-
dinalem S. Petri esse electum, et alii ejus palatium spolia-
runt, alii remanentes juxta Vaticanum magno cum gaudio
clamarunt: „Romanum voluimus, Romanum habemus.“ Major
propterea sollicitudo orta est cardinalibus, ne si notum fieret,
Barensem esse electum, ipsi mali quid accideret, et cum quin·
que aliis episcopis sub praetextu negotiorum sanctae Eccle-,
siae eum ad palatium Vaticanum accerserunt.

14. Prandio peracto et „omnibus intus et extra silen-
tium tenentibus, dictoque Conclavi undique clauso bene et
firmatO, dicti tunc Cardinales in capella supradicta iterum
se retraxerunt, et iterato convenerunt, et ad majorem expres·
sionem liberae voluntatis et cousensus eorum, ad majorem
cautelam in praefatum tunc episcopum Barensem iterato pure
et libere, concorditer et unanimiter consenserunt, dicentes ex-
presse, quod eum libere et animo et voluntate ut esset verus
Papa eligebant. Quum ex timore nondum electionem publi-
carent, Romani aliqui per aperturam quae pro vasis depor-
tandis de mandato cardinalium facta erat, ingressi sunt, ex·
ploraturi, quis esset Papa. Tunc Cardinales ultramontani
correpti timore, ne si cognosceretur, Romanum haud esse
electum, pessime a populo tractarentur, multis precibus move·
runt Cardinalem S. Petri senem infirmum, ut sineret sibi in-

.. dui cappam, ac si in Papam electus esset; et indutus fuit
’Μ’ cappa et mitra papali et in sede positae. Porta dein aperta
multitudo intravit, et magnis reverentiae signis Cardinalem
S. Petri affecit3 reliqui autem Cardinales interea recesserunt.

