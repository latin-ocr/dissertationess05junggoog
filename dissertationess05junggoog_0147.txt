Templariorum reatuS. · 141

emplo valde se propagasse, ac forte eo tempore Templario·
rum Ordo corruptione vehementius infectus est. In Gallia
meridionali, uti jam innuimus, Templarii sane frequenter
consuetudinem habuerunt cum CathariS, quorum erroribus
multae familiae nobiles addictae erant3 in Oriente vero ex·
empla Muhamedanorum, Syrorum Palaestinae vita mollis et
voluptatibus dedita, Christianorumque Orientis lugenda in
sectas divisio, occasioni esse potuere, ut fides ac mores mili-
tum illorum corrumperentur. Quando vero complures Or·
dinis dignitarii aliique Templarii non pauci incredulitati et
turpibus voluptatibus se dedidere, fieri potuisse existimamus,
ut ritus illi impii et· turpes introducerentur, etiamsi inte-
grum quoddam systema haereticum in toto Ordine non se
formaret. Ejusmodi ritibus ut symbolis quibusdam expri-
mebatur tendentia incredula, qua Christianismus jam habe-
batur ut superstitio vana, simulque tendentia antinomistica,
quae turpitudini ac voluptati habenas laxabat. Qui Ordinem
ingrediebantur his ritibus, quin eorum significationem et per-
versitatem penitus perspicerent, addicebantur hisce tenden-
tiis, simulque actibus illis inverecundis ad caecam quandam
obedientiam Ordini mancipabantur. Nam tali re perpetrata
videbantur necessitate quadam Ordini adstricti, terroribusque
adjectis silentium ac submissio absoluta illis inculcabatur.

⁴ 56. Advertendum porro est, medio aevo maxime in usu
fuisse, ut doctrinae et mores symbolis variis ritibusque ex-
primerentur. In Ecclesia invenimus summo cum· splendore
ritus et usus sanctos ac venerandos adhibitos; sed jam affi-
nes hisce reperimus ritus quosdam incongruos et ludicrOS,
quos auctoritas ecclesiastica non nisi magna cum difficultate
postea supprimere potuit. 1) Quum ex una parte ardentis fidei
manifestationes frequentes essent et disciplina rigida variis in
familiis religiosis vigeret, ex altera parte haud raro occur-
rimus malesanae cuidam tendentiae, ut naturae corruptae
nisus inverecundi ac turpes quoque valerent et exprimeren-

 

¹) Huc pertinent ea, quae in festis asini et stultorum ludicre per-
agi solebant.

Exn-plicatio

