310 XXXIV. De Concilio constantiensi.

per Concilium illud vere oecumenicum fuisse.¹) Reliquis
verbis continetur quidem implicite, Pontificem rata quo-
que habere quae a Concilio approbata fuerant, sed ipsis
verbis in favorem fidei et salutem animarum jam restrictio
quaedam innuitur3 eadem ex indole rerum ac declaratione
posteriore, qua Pontifex expresse requirit tanquam condi-
tionem, ut conciliariter decreta condita fuerint, confirmatur.
Martinus V. quidem non declaravit aperte, quibus decretis
speciatim confirmationem denegaret, atque id propter dif-
ficilia temporum adjuncta forte haud videbatur opportunum.
Eugenius IV. vero a. 1446 ita. scripsit ad suos in Germa-
nia legatos: Ad imitationem sanctorum Patrum et praede-
cessorum nostrorum, sicut illi generalia Concilia venerari
consueverunt, sic generalia Concilia Constantiense et Basi-
leense ab ejus initio usque ad translationem per nos factam,
absque tamen praejudicio juris, diynitatis et praeeminentiae
Α sanctae Sedis Apostolicae, . . . cum omni reverentia et devo-

l) Optime advertit cl. Muzzarelli‚ aliqua Concilia, uti secundum et
quintum, non congregatione sed auctoritate esse oecumenica. Haec
autem auctoritas supervenit post celebratum Concilium ex confirmatione
Romani Pontifici& Inde tamen nuncupative pro tempore celebrationis
jam dici solent Synodi generales. - Quum Martinus V. publicavit Bul·
lam Inter omnes, jam Concilium Constantiense quasi de novo instaura·
tum fuerat et constitutum universale per unionem Obedientiarum et per
praesidentiam legitimi summi Pontificis recenter creati. Summus autem
Pontifex Martinus per hanc Bullam confirmavit omnia decreta jam facta
a Concilio Constantiensi in retroactis sessionibus contra dictas haereses
et haereticos, Potuit igitur appellare Constantiense Concilium yenerale
etiam pro eo tempore, in quo tale rigorose non fuerat; quoniam per
novam condemnationem Concilii indubitate generalis et confirmationem
Papae supplebatur defectus oecumenicitatis prioris condemnationis, Inde
etiam ab hoc certo statu oecumenicitatis ex confirmatione PontificiS‚
Concilium in statu antecedente vocatur nuncupative generale absque
veritatis offensa juxta sensum alias usitatum. Ex his facile intelligun-
tur illa ejusdem Bullae: „Item‚ utrum credat, quod condemnationes
Joannis Wiclef, Joannis Eue, et Hieronymi de Praga‚ factae de personis
eorum, libris et documentis per sacrum generale Constantiense Conci-
lium, fuerint juste et rite factae et a quolibet catholico pro talibus
tenendae et firmiter asserendae.“ Erat Concilium rigorose generale in
confirmatione condemnationiS‚ et respectu approbationis Pontificis, ac
nuncupative universim generale dici poterat.

