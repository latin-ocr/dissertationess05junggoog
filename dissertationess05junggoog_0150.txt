144 XXXI. De abolitione Ordinis Templariorum.

tunc allocutionem ad eam habuisse, plane improbabile est.
Vidimus enim, supplicium ejus et Praeceptoris Normanniae
vespere in insula Sequanae jubente Philippo cito peractum
fuisse3 regis intererat, ut sine animorum commotione ejus
sententia sat arbitraria executioni mandaretur. Ac merito
advertit Wilcke, suppositae allocutionis fictionem vel inde
patere, quod de tormentis antea toleratis conqueratur Ma·
gister, quem constat nunquam tormentis affectum fuisse.¹)

citatio fabu· 59. Potuit sane ejusmodi fabula de citatione Clementis
nssg‘ffiri' et Philippi ob mortem eorum brevi post secutam oriri, quum
prona sit multitudo stupore perculsa in ejusmodi eventibus
mira quaedam confingere. Caeterum 'facta quaedam in aliis
regionibus etiam fictionis ansam potuerunt praebere. Refert
videlicet Joannes Mariana (1537—1624) in sua Hispaniae
historia, a. 1312 duos fratres nobiles ex familia Carvajal, a
rege Ferdinando injuste ad mortem condemnatos fuisse.
Hosce morientes regem intra dies triginta ad tribunal divi-
num citasse, regem vero, quum nondum vigintiquinque esset
annorum, revera die trigesimo (d. 7⁰ Septembris a. 1312)
mortem obiisse. Advertit Mariana, qui eventum hunc habet
verum, inde 'cogn'omen In jus vocatus Ferdinando factum
fuisse.²) Ejusmodi eventus occasionem praebere potuit simili
narrationi de morte Clementis V. vel Philippi Pulchri, quum
ipsi brevi post supplicium Magistri Templariorum obirent..—
Recolere porro juvabit, passim scriptores quosdam medii aevi
quoad mortes praematuras Romanorum Pontificum, conjectu-
ris indulsisse non minus ineptis quam falsis, ut punitionis
divinae in iis invenirent signa. Ita egregii Pontificis Inno-

 

’ 1) Wilcke l. c. H. 318. ,

²) L. XV. c. 11. -- Apud Ferretum Vicentinum quidem, scriptorem
Italum saeculi XIV. , citatio aliqua refertur Clementis et Philippi ad
tribunal Dei, sed ejus relatio fictionem omnino redolet. Jam non ad-
scribitur citatio Jacobo Molaeo MagistrO, sed Templario cuidam Neapo-
litano audacis' animi viro, quem diu in carcere detentum Pontifex ad
mortem damnaverit. V. Muratori Scr. It. Tom. IX. p. 1017 sqq. —
Minus accurate Wilcke l. c. H. 319 textum ex Ferreto citat, ac si hic
auctor loquatur de Magistro magno Templariorum. De Molaeo enim

apud Ferretum 1. c. non agitur.

