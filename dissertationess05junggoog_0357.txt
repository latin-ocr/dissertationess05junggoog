De Concilio Basileensi. · 351

pro consideratione temporum et locorum et personarum ac
, yravium occurrentium necessitatum in melius commutentur-
Censemus porro, uti etiam Turrecremata innuit, dum Euge-
nius declarat, Concilium legitime continuatum fuisse ac irri-
tam habendam dissolutionem, his proprie non contineri judi-
cium doctrinale de valore antecedentis decreti dissolutionis;
sed dum dicit decernimus et declaramus etc., his contineri
decisionem practicam, qua pro foro juridico et legali Con-
cilio sua auctoritas inde ab initio adjudicabatur, et statue·
batur, ut quae facta erant a Pontifice, tanquam non facta
habenda essent, ita ut adesset veluti sanatio in radice pro
defectibus omnibus. Quoad formam sane multum cessit Pon·
tifex BasileensibUS, ut schisma vitaret. Etenim antea, com-
probante id SigismundO, selegerat verba „volumus et con-
testamur“, sed postulantibus Basileensibus acquievit adhibere
formulam „decernimus et declaramus“.¹) Attamen quamvis
in foro juridico his verbis tribuatur character Concilii gene-
ralis Synodo Basileensi etiam post dissolutionem, tamen quae·
sti0, utrum in se ista dissolutio, quando facta est, revera
nulla fuerit, relinquitur in medi0. Neque dedecet, uti Janus
contendit, sic verba Pontificis explanare,·ac si ita fraus ali-
qua ambiguitatis ipsis subjiciatur3 etenim in difficilibus illis
adjunctis poterat Pontifex quoad formam se maxime peti-
tioni Basileensium accommodare, et quoad aestimationem in
foro juridico id iis concedere quod petebant3 simul tamen
quaestionem theoreticam evitare discutiendam.

17. Sessione decima sexta, habita die 5⁰ Februarii anno
1434, Basileenses Bullam Eugenii IV. susceperunt et decla-
rarunt, postulationibus suis a Pontifice satisfactum esse, atque
ita pro tempore concordia inter Synodum et Pontificem re-

 

1) Advertendum est quod scribit Augustinus PatriciuS‚ Swmma
Concilior. Basil. et Florent. c. 34. „Eugenius interea assiduis Caesaris
persuasionibus pulsus cum Patribus in hanc sententiam convenit: Basi-
leenses omnia contra Eugenium, Apostolicam Sedem, Cardinales Rom.
Ecclesiae acta revocarent ejusque praesidentes admitterent, Eugenius
vero profiteretur, Concilium Basileense etc.“ Augustinus Patricius erat
Canonicus Senensis qui paulo post Conc. Basil. (c. a. 1480) vixit, opus·
que citatum conscripsit. V. Harduin. Coll. Conc. IX. 1081.

Jungmann, Dissertationes. Tom. VI. 23

Formula

declaramus.

