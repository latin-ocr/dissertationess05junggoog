De Reservationibus‚ AnnatiS‚ Commendis. 223

pensioni nimium in collatione quoque beneficiorum cessisse
videtur, ita ut permagnus numerus clericorum supplicantium
Avenionem conflueret. At ejusmodi excessus, rebus huma-
nis semper mixti, dein a successoribus reformati sunt. —
Efficiebat etiam ipse, status rerum -et commoratio in Gal-
lia, ut Gallis plura in aliis regionibus conferrentur beneficia,
sublata residentiae obligatione, unde aliarum nationum ex-
citata est simultas} Quumque jam nimium fere auctae es·-
sent provisiones, eo quod patrimonio ecclesiae Romanae or-

bati interdum Pontifices beneficiis distributis uterentur ad
⁷ clericorum remunerationem, demum duro plurium Pontifi-

 

cum schismate exorto illae, titulo necessariae sustentatio-
nis et adhaesionis ad certum Papam, nimium increverunt.
Exstincto schismate, Concilium constantiense remedium ali·
quod tulit, >et dein per Concordata provisiones ac reservatio·
nes temperatae fuerunt.²)

80. Neque negamus, in provisionibus unum alterumve
ex Pontificibus Avenionensibus interdum aliquid carni et
sanguini indulsisse, ita ut propinqui (quamvis Qui). fre-
quentius ad episcopatus promoverentur. Qua m re, uti jam
vidimus, Clemens VI. necnon Gregorius XI. excessisse di·
cuntur. Excusationem tamen inveniunt inde, quod neces-
sarium videretur in istis temporum angustiiS, et propter

 

¹) Quam facile tamen in ejusmodi accusationibus maxima exagge-
ratio obveniat, patet ex querelis Gallorum contra Bonifatium VHI„ quod
extraneis episcopatus et beneficia multa contulerit. Magna cum in·
dignatione illas accusat-iones Bonifatius rejecit, adverten8‚ nonnisi duos
episcopatus collatos fuisse extraneis, qui jam diu in Gallia versabantur,
in regis Philippi obsequium. Ipso videlieet rege petente archiepiscopum
Bituricensem nominaverat Aegidium Columnam Romanum, qui fuerat
diu Parisiis theologiae professor et praeceptor ipsius regis. Etiam
Gerardus Pigalotti‚ Atrebatensis episcopus, Parisiis fuerat institutuS,
ibique factus erat professor legum et doctor utriusque juriS. Quoad
alia beneficia advertit Bonifatius, vix unum extraneum esse nominatum
pro centum Gallis - Sicut-i ipsae Gallorum querelae exaggerationibus
injustis scatebant, ita et postea multa exaggerata sunt in querelis alia-
rum nationum contra Pontifices AvenionenseS, uti Anglis Clemens VI.
ostendit. V. Raynald. a. 1343. n.‘ 90 et a. 1344. n. 50.

2) Cfr. zaccaria, Antifebron. Febronius abbreviatus etc. Ρ. ΠΙ. c. 6.

Jungmanm Dissertationes. Tom. VI. 15

