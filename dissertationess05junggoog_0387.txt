De synodo Florentino.. 381

antea censeret, evitandam esse publicationem indulgentiarum
ut subsidia obtinerentur, tamen quum Concilium inchoaretur
id fecit, utque fideles eleemosynas ad negotium illud pium
conficiendum conferrent, hortatus est. Nec tantum praesen-
tibus Graecis subsidia data, sed etiam Constantinopolim missa
sunt, ut civitas contra Turcas muniretur. — Graeci continuo
urgebant, ut subsidia pecuniaria promissa solverentur, ac sive
solutio daretur sive protraheretur, inde malevoli occasionem
carpebant, ut vel de vexatione vel de corruptione conquere-
rentur. Idem fiebat, dum pauperioribus aliis quoque donis
subveniretur. Caeterum Imperator hospitalitate sibi oblata
immoderate fere utebaturb) ac vanissimo honori tantopere
inhiabat, ut quum prima sessio solemnis in palatio Pontificis
haberetur, equo per plura triclinia usque ad sacelli altare
vehi voluerit. Quod quum domestici Pontificis inhiberent, a
terra sublevatum se fecit portare usque ad thronum, ne
pedes tangerent solum. Latinis autem ob offensam vehe-
menter succensuit, donec animum ejus peculiaribus lenirent
honoribus& Etiam patriarcham et episcopos amicissime a
Latinis habitos esse, vel ex ipso Syropulo colligitur, ex quo
simul apparet, malevolos praesertim inter clericos minores
'non defuisse. Enarrans e. g. quomodo patriarcha et comites

¹) „Nec minus dispendium, scribit Syropulus (p. 144) in agris Im-
perator venando fecerat, quem tam immoderatus ardor captandi feras
abripiebat, ut Marchio coactus fuerit per quemdam Imperatorem monere,
rarius saltus et dumeta lustret, parcius in animalia saeviat. Quin et
de se rationem adJecit Marchio: Ego, inquit, agrorum saltuumque isto·
rum dominus, coturnicibus et phasianis, cura ac impensa propria aliunde
conquisitis ea loca replevi, ut multiplicando mihi crescerent tanquam
in vivari0. Quare obsecro Clementiam tuam, ut in ist-a animalia re-
missius agas, ne tota mihi avicularum soboles funditus intercidatur. At
Imperator ne unius flocci fecit tam supplicem Marchionis adhortationem,
quamvis eumdem Marchio omni genere honoris, comitatus, benevolentiae,
amicitiae cumulavisset.“ ³⁶2¹*

²) „Aliquot igitur dies in cassum cecidere, donec Latini ut Impe-
ratorem lenirent, muro perfosso ad introitum primi triclinii ..... por·
tam efforarunt, qua statim in vicinum cubiculum duceretur: unde eum
decenter gestarunt per alia decem cubicula in medio transitu posita,
sed vacua, nullis praesentibus praeter domesticos ct assuetos quorum
ultimi ,ianua patebat in triclinium Synodi.“ Syropul. p. 168.

Graecorum
indoles.

