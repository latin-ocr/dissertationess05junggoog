380 XXXV. De Concil. Basileensi ac de Synodo Florentina.

libere unionem iniisse, sed taedio, inopia, fame motOS‚ ac
R‘ffm‘ani Pontificis et Latinorum pollicitationibus et muneri·
bus allectOS, fraudibusque circumventos eo adductos fuisse
ut unioni subscriberent. Similia his diebus innuit Jha-n-usj)
Calumnias istas jam eo tempore eximii Graeci, qui Concilio
adfuerant, uti Bessarion et ‚Iosephus episcopus Methonensis,
refutarunt, atque ex ipsis Actis quae exstant manifestum
est, non fraudeS, non vim, non minas fuisse adhibitas, sed
publica et pacifica agendi libertate, totum unionis negotium
Florentiae fuisse peractum, et controversas quaestiones gra·
viter et erudite utrimque fuisse tractatas. Pontifex vero et
episcopi latini Graecorum commoditati quantum poterant im·
pense providebant, eosque valde honorifice et benevole tracta·
bant. Moras nectebat Fert-ariae maxime Imperator; hic enim,

uti testatur ipse Syropulus Latinorum adversarius, venationi
’ 7 deditus, inchoationem Concilii continuo differebat, plures prin-
cipum oratores et episcopos adesse desiderans. Taedium
certe quoddam Graecis ex absentia sua a patria oriri pot·
erat, sed ineptum plane est, inde repetere consensum eorum
ad unionem.

Sssassusdiffi· 50. Ex statu rerum facile intelligitur, quomodo male·
θὼς mum' voli, quorum plures erant praesertim ex clericis inferioribuS,
omnia in malam partem vertere possent. Quum Orientales
rerum egestate premerentur, Eugenius IV. expensas omnes
adventus, commorationis et reditus 700 personarum, Impera·
toris, Patriarchae, Episcoporum cum comitibus solvere debe·
bat, atque ipse in magnis pecuniarum angustiis constitutus
erat, dum necessaria subsidia non semper adessent. Id vel
ex eo vides, quod quum, pestilentia Ferrariae grassante (Sy-
ropulus p. 144), Concilium Florentiam transferre vellet, id·
que Imperatori displiceret, Eugenius huic etiam exposuit,
Florentinos paratos esse commodare magnam pecuniae sum-
mam adeo pro expensis necessariam. Et quamvis Pontifex

 

¹) Janus, p. 344 sqq.: „Ipse conceptus systematis papalis Graecos
maxime offendebat, . . . exosum illis erat, juramento Papae promittere
obedientiam. Sed attriti erant rerum suarum tristissimo statu, tempore
Synodi ex eleemosynis Pontificis vivebant, eosque pigebat re infecta
domum reverti.“

