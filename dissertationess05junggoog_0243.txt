Dissertationis indoles. 237

seu historiarum sui temporis libri III, ac Nemus unionis,
Theodoricus hic oriundus ex oppido Neheim dioecesis Pader-
bornensis in Westfalia, Avenionem ad Curiam profectus est,
et versus annum 1371 a Gregorio XI. munus obtinuit se-
cretarii seu scriptoris apostolici. Bartholomaeo PrignanO,
qui postea fuit Urbanus VI. ibidem familiaritate junctus est.
Cum Gregorio XI. Romam venit, ibi initia schismatis vidit,
atque ex parte stetit Pontificum Romanorum usque ad Gre-
gorii XII. tempora. Factus est in Cancellaria Abbreviator
et ProtonotariuS. Secundum quosdam auctores a Bonifatio IX.
nominatus est episcopus Verdensis ac dein Cameracensis; neu·
tra tamen dioecesi potiri potuit Romaeque remansit. Sed
viri critici jam certum habent, ad episcopatum Cameracen-
sem eum non promotum fuisse, dubium quoque habent, an
Verdensis episcopus ipse fuerit. Constat, Theodoricum or-
dines majores non suscepisse. Tempore concilii Pisani a
Gregorio XII. ipse descivit ac se junxit Alexandro V.. dein
sub Joanne XXIII. venit ad Concilium Constantiense‚ ubi
fuit tempore electionis Martini V. (1416). Inde profectus
est Trajectum ad Mosam, quum canonicatum ad ecclesiam
S. Servatii haberet, ibique mortuus est die 22⁰ Martii anno
1418 et in ecclesia S. Servatii sepultus. Opera citata Theo-
dorici et alia quaedam ejus opuscula historiam illorum tem·
porum satis illustrant, attamen acerrimo ac virulento stylo
auctor hic saepe in legitimos quoque Pontifices invehit, multa
scribit leviter et injuste, sanam doctrinam in diatribe sua
saepius laedit. Hinc opus ejus de schismate relatum est in
Indicem librorum prohibitorum. Non desunt autem, qui ob
rationes non spernendas existimant, Theodorici opum pri·
mum a. 1609 a Protestantibus editum, corruptum et inter-
polatum fuisse.1) ——- Reliquorum coaevorum quos citabimus
auctorum brevem adjungemus notitiam, ubi eorum mentio·
nem faciamus. Notari autem potest, teste Theodorico de
Niem‚ tempore schismatis de ista re tam multos script-os fuisse
tractatus, „ut centum cameli portare non possent volumina.“

 

¹) Cfr. Rattinger, ap. Damberger Τ. XV. Kritik p. 101 sqq.‚ et
in periodico „Litterarischc Rundschau“ a. 1875, pp. 210. 229. 249.

