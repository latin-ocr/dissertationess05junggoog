De condemnatione Hussii. 331

post eos Protestantes ac increduli, duplici modo factum esse,
1⁰ quod in carcerem conjectus fuerit etiam ante judicium de
causa ipsius latum. 2⁰ Quod dein supplicio addictus fuerit.
Sed nullo modo violatum fuisse illum salvu'm conductum clare
patebit, tum si indoles hujus, documenti perpenditur, tum si
testimonia coaevorum respiciuntur.

56. Jam diximus, nihil aliud esse illum salvum condu-
ctum, nisi litteras pro securitate itineris, Hussius quando
Romam citatus erat, excusationem inde petierat, quod propter
insidias adversariorum suorum ejusmodi iter conficere non
posset. Contra tales insidias igitur a Sigismundo protege·
batur tum additis comitibus Bohemis nobilibus, tum concessis
illis litteris, quibus ipse Imperator eum suscipiebat in suam
protectionem pro profectione ac pro reditu. Dum vero reditus
commemoratur, id tantum significat, Hussium etiam si re
confecta et absolutione obtenta rediret, pariter in illo itinere
Imperatoris protectione ampla gaudere. — Nullatenus vero
talibus litteris Hussius subtrahebatur sententiae judicum or-
dinariorum suorum, ad quos ipse appellaverat, vel contra
eorum sententiam protegebatur. Certe absurdum esset, alicui
litteras securitatis praestare in eum finem, ut judicibus ordi·
nariis se sistere possit, simulque etiam eum contra sententiam
horum judicum protegere velle. — Eadem ratione etiam ipsa
Synodus salvum conductum concessit Hieronymo Pragensi,
simul advertens, talibus litteris eum protegi contra omnem
vim illegitimam, non vero contra judicum sententiam.

57. sigismundus quidem initio opinatus est, salvum con-
ductum violatum eo esse, quod Hussius ante causam judica·
tam custodiae traditus esset, et quum absens esset, hac de re
per nuntios conquestus est. Pariter nobiles Bohemi prote-
stationes eontra incarcerationem Hussii emiserunt. Sed aderat
motivum juridicum, ut custodiae traderetur, eo quod contra
suspensionem a Joanne XXIII. ipsi inflictam divina perageret,
et non obstantibus monitis episcopi Constantiensi8‚ allocutioni-
bus et discussionibus suis multos perverteret. Certe legitimi
et ordinarii ejus judices talem virum periculosum et de hae-
resi maxime suspectum, ut custodiae honestae mandarent, jus
habebant. quue etiam mox Sigismundus Imperator agnovit.

